# Домашно #4

## Multithreaded Grep

Всяка операционна система предлага функционалност за търсене на низ във файлове: като например конзолната команда [`grep`](https://en.wikipedia.org/wiki/Grep) в Unix/Linux.
Ще създадем програма за претърсване на директорно дърво с текстови файлове за даден низ.

В директорното дърво има

1. поддиректории, на произволна дълбочина на влагане
2. текстови файлове

Програмата трябва да намери всички срещания на даден символен низ в текстови файлове в това дърво, като за всяко срещане, на конзолата трябва да се изведе ред в следния формат:

```
path:line_number:line_text
```

където 

* `path` е относителният път на файла спрямо началната директория
* `line_number` е номерът на реда във файла, като броенето започва от 1
* `line_text` е съдържанието на реда, включващ търсения низ

Търсенето различава малки от главни букви.

С цел ефективност, решението трябва да е многонишково, т.е. няколко паралелно изпълняващи се нишки трябва да си разпределят работата, като се синхронизират по подходящ начин, така че резултатът да е коректен.

Главният клас трябва да се казва `Main`, да се намира в пакет `bg.uni.sofia.fmi.grep` и да получава като command-line параметри в указания ред:

1. път до корена на директорното дърво
2. търсения низ
3. максималния брой паралелно изпълняващи се нишки.

Забележки:

1. има различни валидни начини алгоритъмът да се паралелизира, т.е. да се възползва от наличието на няколко нишки
2. в зависимост от операционната система, вида storage, който ползва файловата система (HDD, SSD) и т.н. ще забележите, че броят паралелни нишки от един момент нататък не подобрява бързодействието, а може дори да го забави. Това е очаквано и не е признак, че решението ви не е коректно.

### Оценяване

Решението може да ви донесе до 100 точки, като ще бъде оценявано:

* за функционална пълнота и коректност
* за ефективност
* за добър дизайн и чист код
